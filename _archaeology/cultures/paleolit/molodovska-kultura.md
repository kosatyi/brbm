---
title: Молодовська культура
---

Мо́лодовська культура — мустьєрська і пізньопалеолітична культура, названа за стоянкою Молодово, недалеко від міста Чернівці.

Представлена групою археологічних пам'ятників, розташованих у долині річки Дністер (стоянки Молодово-1, 5 , Кормань 4). На всіх пам'ятниках представлені численні мустьєрські й пізньопалеолітичні культурні шари. Для крем'яного інвентарю характерна досить досконала леваллуазька техніка розколювання. Серед знарядь найбільше представлені різноманітні шкребла, леваллуазькі вістря й мустьєрські гостроконечники. На стоянці Молодово 1 відкрите перше мустьєрське житло овальної форми розміром 7 х 10 м. Обкладене по периметру великими кістками мамута. Усередині житла виявлено 15 вогнищ, виразні виробничі центри. Залишки аналогічних жител відкриті на стоянках Молодово 5 і Кормань 4.